26 ROBERTI URSI

sidunt, nunc hos morantes, illos nunc distribuentes, et lieet disparibus intervallis ab urbe
distent, tanto tamen ordine progrediuntur, ut clangor tubarum, et irrumpentium congressus uno

eodemque tempore fieret.v

TERROR MAX1M1 APPARATUS HOSTIUM AD OPPUGNATIONEM·

Debuit profecto conglobatus copiarum apparatus, peditum multitudo, cursus et discursus,
strepitusque varius, et' dissona miserrime depopulationis ac caedis conclamatio, animos quan-
tumcunque viriles retundere. Ast oppidani, qui omnia pregviderant‚ non segnius ad arma pro-
siliunt. Nicolaus Vitellus, ne imparatus et inter oscitantes, ut aiunt, opprimatur, impigre inter
geminos muros populum, conductosque milites, ad sua loca et ordines esse iubet3 et relictis
in foro optimatum delectorumque militum validissimis presidiis, ipse ad portam occidenta-
lem, ubi vires hostium suo arbitratu effundebantur, expeditissimorum manu stipatus sese con-
fert. Prius tamen, ad populum in medio foro armatum, disertissime in hunc modum oratio-

nem habuit.

NICOLAI VITELLI ORATIO AD POPULUM ARMATUM IN FORO.

Animus vester promptus et alacer, cives praestantissimi, ad hanc defensionem concorditer
subeundam, non pro necessitate privata tantum, sed pro publica libertate, gloria atque salute,
incredibiliter me impresentiarum reficit et recreat; licet ego non aliter unquam concepissem,
letor itaque in dicendo longius mihi elaborandum non esse, sed potius perstringendum brevi-
bus: vigilandum est nobis assidue, pugnandum strenuissime, cum nihil aliud supersit, quam
aut vincendum, aut omnino cadendum. Extra muros legatus atque una exules adstant: quid
sibi velint. nemo est vestrum, qui probe' non intelligat, alter civium vitam, alter libertatis>
eversionem, quorum alterum, prius quam subeamus, enixissime renitendum est. Nihil enim
turpius quam ducere vitam in civitate non libera, nihil miserius quam ab inimicis obtruncari,
quibus tyrannis potius quam libertas iocundior est. Porro dum ii sanguine nostro sitim,
visceribusque nostris famem levare clamitant, nefarioque scelere cedis nostre saginari velle
minitantur, ob id nos adhuc vivere arguunt. His ergo nos idemtidem vivere, ac mortuis non-
dum annumerari, animosissime ostendamus, et quam ipsi capere possumus ultionem, stultum
est nepotibus derelinquendam. Ab horum neutro nobis venia aut misericordia speranda est,
nec uxoribus, nec liberis, nec parentibus: malum malo resecandum est, tutiusque pro tutela
est inferre quam pati gladium; et ita opus facto esse, satis in hac rerum conditione datur
intelligi, in qua, cincto urbis ambitu, nullum obsessis patet effugium3 sed fingite manus impiis—
simorum forsan divinitus effugere posse: quid aliud nisi turpe exilium, perpetuamque ignavie
exprobationem vobis fuga parabit? Nil durius, credite, quam amissis patrimoniis victu pre-
cario, in que'rula calamitate mori, quam suspectam alienis in urbibus vitam agere ; quin etiam
inopi quanto vita longior, tanto plus supplicii superest. Certant ii nobiscum, ut ex misera-
bilibus invidiosi reddantur. Igitur pro publica salute, et ut iniuriam, crudelitatem, miseriam..
que' propulsemus, et ferrum et ignes sustinendos censeo. Quid quod, ut in ceteris animan-
tibus frequentissime videmus, nihil est tam parvum quod, si audeat invadentibus repugnare,
non se incolume praestet. Eo itaque id nobis sperandum magis est, qui tormentis, armis,
menibus, presidiis, iustitiaque sumus communiti. Ego prius quam patriae libertatem amissam,
et concives captos esse pati velim, discrimina potius qualiacumque subibo, et post discrimina
mortem. Praestat enim magis strenue mori, quam presumpto metu calamitose vivere. Condi-
ciones ego, si accipere voluissem, quibus a pontifice fui invitatus, scitis equas mihi meisque
non defuisse. Abstinuit nec ullas accepi, nec unquam accipiendi est animus, nisi in quibus ci-
vium ac reipublice nostre libertas salva futura sit. Pugnandum ergo in exules, quibus graviores
hostes non habemus, pugnandum in libertatis raptores, dominandi studio elatos, ut ab huiusce—

l. 4 'ramma A, p. 64. — 1. 6 dissona T, c. 705. -—— l. 21 non intelligat A, p. 65. - l. 34 -rula calamitate
T, e. 706. - l. 37 propulsemus A, p. 66.

10

15

20

25

30

40

45

